Aṭas i teṛεed ur tewwit! Ur d-tebri i tiqit.
Ur neẓri tafukt!
Ur telli tagut!
Ha-t-aya unaɣur, ha-t-aya. S rrεud d usigna.
Ahat tikkelt-a,igenni ad d-yeɣli.
Ha-t-a unaɣur, ha-t-aya. Ha-t-a yerza-d ɣef tɣeltin.
Deffir n waḍu i d-yekka, aḍu n tefsut n tmenyin.
Aḍu n nnhati meṛṛa, i ihuzzen akkit timdinin.
A tafsut n useggas-a, acu izaden ɣef yilindi?
S unaɣur-im ass icba, ttfuṛun isaffen d tirni.
Tenneqlab tegnawt tura, terεed, tebraq, tettiffi.
Terεed, tebraq deg yigenni.
Ad d-ḥemmlen isaffen.
Fiḥel ma tefkam tiɣri, εelmen meṛṛa ifellaḥen.
Ɛelmen s unaɣur, ad d-akin akk wid yeṭṭsen.
