Ur nɣiɣ, ur ukireɣ.
Ur ttaduɣ igellilen
Ur kkateɣ ara, ttefreɣ.
Deffir n widak yemmuten.
Ur iyi-yeǧǧi wul ad rewleɣ, meεna ttuɣ wid i yi-yissnen.
Ur nwiɣ ad agadeɣ, ayen heddren yimawen.
Imawen iwumi selleɣ, d widak yesseglafen.
Nekk rɣiɣ ttqeddimeɣ, d amezruy ara ijehden.
Ad seɣliɣ uglan tuɣmas, mazal iles-iw igezzem.
Ad d-yaweḍ ccib ɣer wammas, mazal ttuzureɣ assem.
Ur ttɣimaɣ d alemmas, di tlemmast i ṣebren i lhemm.
Lhemm fell-i d aεessas. Nekk ddmeɣ-t, netta ad iyi-yiddem.
Ur nɣiɣ, ur ukireɣ. Meεna ɣunzeɣ tasusmi.
Ur yelli s wacu ara wwteɣ, meεni εuhdeɣ taguni.
Ɛuhdeɣ ar ad ak-zwireɣ ɣer wanda akken i d-tettagmeḍ aman.
Nekkini ad d-sluɣuyeɣ, ma d keččini semmi-yi cciṭan.
