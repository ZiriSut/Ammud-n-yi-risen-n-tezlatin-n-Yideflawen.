Ur d-smektay agujil,ɣef yimeṭṭawen.
Anda i isers aḍar-is, ntan-d isennanen.
Werǧin yeẓra akessar neɣ kra n luḍa.
Anda iger aqeddim, yufa d asawen.
Ala wi wwten d wi yettewwten i yeẓran tiyita qessḥen.
Imi inuda ɣef yiḥbiben,anida ttɣiman?
Iḥuss yekkes-as meṛṛa lweḥc imi i as-d-ssawlen.
Yenwa awal ẓiden, lxiṛ ad as-t-mmlen.
S tezmert, s lfeṛḥ, seg wul-is i yuzzel ɣur-sen.
Mi icaweṛ widak yessen, ur yenwa ad t-kellxen.
Ur tufiḍ d acu yefhem, ideg i as-d-ttmeslayen.
Nnan-as lecɣal xeṛben, mačči kan yiwen.
Iḥuss ifadden kkawen, wid yessen rewwlen.
Ala wi wwten d wi yettewwten i yeẓran d acu i t-yuɣen.
Mi yesteqsa win i d-yemmuger ɣef wayen i yettwali.
Amer skra ad t-id-yejbeṛ.
Yugad lfani.
Ziɣ win yufa ad t-idegger.
Yezga ur yuki.
Ur d-yeqqim wanẓad n ṣṣber, asirem yezwi.
