Mmeslay tameslayt-ik, si lbir n tatut ddem-itt.
D nettat i ak-yeldin allen-ik, amzun d ddwa ɣas swi-tt.
Ad ak-ternu di tezmert-ik, ɣef tecḍaḍt n wul err-itt.
Tameslayt-ik ɣur-k ḥrez-itt, ḥader win i ak-yettɣurrun!
Mmeslay tameslayt-ik, ur as-qqar d lεib diri-tt.
Ahat a tsixef nnger-ik, ɣef lewhi n yiles-ik awi-tt.
Seqdec-itt di tmeddurt-ik, ɣef wayen n diri εass-itt.
Ur telli tin i tt-yifen, yiwet n tezmert-nsent.
Qwan deg-s imeslayen, di tmurt ad d-bedd am teslent.
Ma teǧǧam-ten ad as-ruḥen, ad d-teqli seg usawen.
Ma tṛuḥ ɣer tid yemmuten, tiyiḍ ɣer-neɣ ad d-ḥebsent.
Ad aɣ-sirdent allaɣen, tilufa-nneɣ ad zadent.
Ma ad nettu wid i aɣ-d-yeǧǧan, ad tirẓig fell-aɣ tament.
Ma ad nettu wid i aɣ-d-yurwen, ad tirẓig fell-aɣ tament.
