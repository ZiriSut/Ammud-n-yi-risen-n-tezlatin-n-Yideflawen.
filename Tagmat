Lawan-agi ideg nella, d amecwaṛ am wass am yiḍ.
Yal taluft ad tarew meyya, yerna cuddent ɣer tiyiḍ.
Win izemren izemm iman-is.
Alamma yemmut, i yettazzal.
Yettazzal ad yeṭṭef ixef-is.
Ur t-yettaf, ur t-yettemlal.
Qqaren imezwura: "Yiwen ufus ur yettserfiq."
Neqqar-it-id ar ass-a, yal mi ara d-neggri di ḍḍiq.
Ma nezzeɣzef tamuɣli akken ad nɣer wid i aɣ-yeǧǧan.
Ad naf tamussni tuli, lemtul gten dayen kan.
Seg wasmi zḍan tadukkli, Rrus akked Marikan.
Ṭṭfen abrid n tlelli, culan lebḥur d yigenwan.
Qqaren imezwura.
Yiwen ufus ur yettserfiq.
Neqqar-it-id ar ass-a.
Yal mi ara d-neggri di ḍḍiq.
Lemmer mačči d tadukkli, ur d-ttlalen yimdanen.
Almi rwan am wulli, ur d-ttilin yigduden.
Nettat i d tazwart i usali, iɣerban fell-as rsen.
Am yiṭij mi ara d-yali, ay yessefṛaḥ ulawen.
Taluft-agi n tdukkli, teḍra ula gar watmaten.
Ma yella ṣewben tikli, s yiwen n ṛṛay ad tt-id-refden.
Ma ulac fell-asen ad d-tezzi, ad bḍun am yibawen.
Win i d-yusan ad ten-isseɣli.
Ad asen-yekkes ula d afriwen.
Ayendin nesεa-t d irgazen, acḥal d tamurt i ten-yewwin.
Ma d wid gar-aneɣ yeqqimen, i ten-yečča d tirṣaṣin.
