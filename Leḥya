Nnif yessawel i leḥya, leḥya tqubel-it s tsusmi.
Tasusmi d leεbada, laεbada dayen igerrzen.
Tgerrez ar at igenni, widak i t-iqeεden.
Leḥya tqeffel imeẓẓuɣen, alarmi uɣen tannumi.
Tettarra agu ɣef wallen, alarmi ttunt anadi.
Tettḥeyyif deg wulawen, zerεen qeḍran d yilili.
Leḥya d tazwert n tuggdi, tuggdi tettruẓu ifadden.
Ifadden mi ara kkawen, d ddell iwumi ssawalen.
Ddel d gma-s n lmeyyet, lmeyyet yugaden lmut.
