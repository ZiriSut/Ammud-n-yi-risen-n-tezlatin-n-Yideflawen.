Akken kan i d-tger tara.
Ad d-teldi zzeṛb i tmuɣli.
Mugren-tt-id s tmucuha.
Tidi ma ur tessin tikli!
A taqbaylit, ayen yeḍran nekkni neqbel-t.
Tuder-d deg uzal deg tirga.
Farṣen tagnit, ur teẓri.
Temẓi, tamcumt d nniya! Nutni ad as-d-bdun lemɛani.
Leɛwayed-nneɣ d lḥerma.
Ad am-neg leqrar a yelli.
Rẓent wallen-is di leḥya.
Tettizwiɣ, yebkem yimi.
Imi i as-nnan ha-t-aya, ssuq nefra-t iḍelli.
Nekkni nexteṛ di ccetla.
D adrum mechuṛen deg Tizi.
D zzher-im mačči d kra.
Necreḍ, imawlan qeblen.
Lwiz acḥal d ssiɣa.
Ccac d win ɣlayen.
Ad tedduḍ ass n tmeɣra s lbaṛud d yiḍebbalen.
Ma d asmi i tt-ṭṭfent tuɣmas n temɣart akked yilewsan.
Yelli-tneɣ yeḥkem fell-as, ad teddu akken i as-d-nnan.
Wa d lqanun ɣef tullas, d imezwura i t-id-yeǧǧan.
Tura tewḥel s dderya, meskint zelgen wussan-is.
Ugtent fell-as tlufa, yettwarez ula d argaz-is.
Yebḍa gar wul d tasa, wis leεqel ma ad as-yaf ixef-is.
