Ha-t-a yenta-yi usennan, yenta gar yiccer d uksum.
Susmeɣ d nekk i yerḥa.
La ttruɣ nnan-as d amcum.
Ṣṣber ur yekkis lemḥan, isemɣer kan deg unezgum.
Yefka-yi aṭṭan d amessas.
Γef yiẓri-w teqli-d tagut.
Azewwaɣ mačči d yiwen wass.
D ul-iw i yeẓran d acu-t.
Ma nniɣ-d ad d-ɣlint tuɣmas.
Ma susmeɣ ugadeɣ lmut.
D aɣrib nnig lkanun, weḥceɣ amwanes ur yelli.
Yella kra i yi-ttṛaǧun.
Ḥulfeɣ s kra ad d-yili.
D lexyal-is i yi-ttεussun, yeṭṭafar-iyi am tili.
