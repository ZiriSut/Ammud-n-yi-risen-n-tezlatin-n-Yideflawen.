Deg-i temmut lḥaǧa, ur tban ara! Allen-iw swant aẓar-is.
Am ttejṛa-nni yeqquren deg-s mi swayen, ar ass-a ur d-xlif ara.
Ddunit εyiɣ beṛka, ul-iw mi am-yekna, reggmeɣ-t ur as-ǧǧiɣ ara.
Am lkas-nni ireqmen, s zzǧaǧ mi t-nejṛen, ur nwala ad idumm kul ass.
Afus-nni i t-irefden, d win i as-iḍelqen, dqiqa teɣli ssuma-s.
Ayen deg-i yemmuten, d ayen bninen, ur ɣileɣ ad yerreẓ yiwen wass.
Teskaddbeḍ-iyi a ddunit, skaddbeɣ iman-iw, qqareɣ-as beddel yiwen wass!
Rennuɣ tament ɣef lḥentit d lbenna n temẓi-w, terẓag-nni tettɣam-as!
Am win yeṛwan di tissit, yeqqar a rrbaḥ-iw! Mi d-yuki texṣer nniya-s.
