Ass-nni mačči am wiyiḍ.
Teḥzen tegnawt iwimi.
Yeqli-d lweḥc d usemmiḍ.
Teɣli-d fell-aɣ tsusmi.
Kul tasa ikcem-itt lɣiḍ.
Kul afus yuɣal ɣef yimi.
Yeffeɣ-d ṣṣut deg yidurar, yettcerrig deg wulawen.
Aḥnin yerfed s lecfaṛ, yetterḍaq d imeṭṭawen.
Γef lbaz i yekker uɣebbar, rẓan-t-id deg wafriwen.
Ass-agi amek ara t-nettu, teqqel-d fell-aɣ tmeddit.
Ma deg umezruy ad naru, wid i aɣ-yerẓan tifuḥlit.
Lmut n lbaz ad as-necfu, tezlez fell-as ddunit.
Amek ara as-nini i yemma-s, yiwen d awḥid ay tesεa.
Amek ara nmager tullas, yeǧǧlen ur sεint dderya.
Lbaz yeqqed-it uḥlalas, yeqqed-aɣ akit mi as-nesla.
