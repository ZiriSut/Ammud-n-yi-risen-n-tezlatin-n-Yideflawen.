Tetteqqes am tzizwit, ɣas ma tesεa ddwa n ḥellu.
Tecba tala tanaṣlit, tettazzal ur tkeffu.
Udem-is ireqq, nettwali-t. Yeḥma am yiṭij deg unebu.
Tidet muḥal ad teɣli, ma neqqen-itt, a d-tesseɣres.
Ma nemḍel-itt ar ad d-temɣi, di tefsut, lewhi n meɣres.
Di lqaεa n lbir ad d-tili.
Isem-iw yiwen ur t-yettekkes.
Yiwen wass ad tǧuǧǧeg am lxux, ad aɣ-d-tefk tizewwaɣin.
Ad tt-ihuzz waḍu s zzux, ad ternu sser i tebhirin.
Ad yečč amur-is ufṛux.
Ad yaf ddwa-s umuḍin.
