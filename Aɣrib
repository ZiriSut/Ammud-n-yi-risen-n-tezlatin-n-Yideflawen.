Aql-aɣ nesbek ay ayetma. Nessarem, iddem ubeḥri.
Di tmurt ay nebɣa lxedma, s wul zeddigen ad tali.
Nekkni i aɣ-yeččan d lɣerba, nxeddem ur iban sani.
A wi qqlen d itbir yiwen wass, ad yerzu ɣef yidurar.
Ad iwali akk ayetma-s, ad asen-yeḥku ssebba n lemṛaṛ.
S nnig wul zeggreɣ tilas, d lmenfi urzeɣ s yimurar.
Mačči d jjih ay njaḥ, d tamara i aɣ-yessaweḍ.
Nerra ɣer wul, yeččur, yeqdeḥ. Alarmi yugi dayen.
Yiwen wass i nebɣa ad nefṛeḥ, urzen-d leqyud s ifassen.
Ugiɣ ad qeḍεeɣ layas, ul-iw yettargu tamurt.
Ssarameɣ kan kul ass, melmi ara d-telli tewwurt.
Γef uɣrib ad yali wass, ad yaf lbenna i tmeddurt.
