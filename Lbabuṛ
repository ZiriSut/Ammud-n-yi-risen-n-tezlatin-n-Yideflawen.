Lbabuṛ mi yesrugmet, lweḥc yerza-d ɣef lmeṛsa.
Tecba tagnit n lmeyyet.
Awwah tegguser tasa!
D taẓayt i d-yerzan s ul-iw.
Γef yiẓri-w tesseɣli-d tagut.
Teqmec tiṭ, yettel yiles-iw.
A leḥbab cfut cfut.
Di teswiεt xeṛbent tirga, yewweḍ ucerrig ɣer llsas.
Kra nessarem yemsa.
Tikkelt-a qeḍεeɣ layas.
Yeɣli yiṭij dayen iṛuḥ.
Ifukk uḥebbaṛ tura.
Mṛeḥba i d-yusan ɣer ṛṛuḥ.
Akken ibɣu yili uzekka.
Akken ibɣu yili uzekka!
Ur ttḥebbireɣ ddunit.
Ayen i d-yusan mṛeḥba.
Nekk ɣer ɣur-i d lεali-t.
Menyif axiṛ akkagi, iwimi tirẓi n uqerru.
Ili-k axiṛ d abudali, ad tafeḍ lbenna i usefru.
