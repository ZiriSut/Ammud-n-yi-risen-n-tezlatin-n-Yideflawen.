Ayen i d-yezgan ɣef ṛṛuḥ, mačči d awal afessas.
Seg wasmi i lliɣ d amecṭuḥ, la d-yettmeεεin ɣer tissas.
Ma rriɣ-t; ad gmun leǧruḥ.
Ma yeffeɣ-d; yettruẓ tuɣmas.
Yiwen wass llmeɣ-t am usaru, sutetleɣ-t-id deg ucewwiq.
Cewqeɣ-t-id tasa-w tru.
Ad as-d-slen wid iɣef nettɣiḍ.
Lhemm yeqqlen d asefru.
Ma deg tidet yiwen ur t-ilḥiq.
Ad d-iniɣ awal ilaq, ula d ifṛax ad as-d-slen.
Idles ay ayetma ireqq, tidi tettazzal d isaffen.
Deg yidammen ara d-yemɣi lḥeqq, ad d-yemɣi ṣṣwab qessiḥen.
