Yemma, taɛzizt-iw, tuyes.
Tennuɣna, tugi ad teṣber.
Tawenza-s, tezga tekres.
Tesɛa lḥeqq, tasa tewɛer.
Zik, seḥfaɣ irebbi-ines.
Ma d tura, tcedha, ad yi-tẓer.
Fell-i tsenz ula d iḍes, alarmi tezzef, tewseṛ.
Teqqur, ttsummuɣ deg-s. Ulamma deg useggas n cceṛ.
Zik, seḥfaɣ irebbi-ines. Ma d tura, tcedha, ad yi-tẓer.
Ul-is, ɣer ɣur-i i d-yekres, ǧǧiɣ-as-d ilem meqqer.
Ɣas ma llan wiyaḍ ɣur-s, tasa-s fell-i i theddeṛ.
Tettɣima mebla amwanes, ɣer lkanun, akken ad tɛeẓẓer.
Tettcewwiq, theddeṛ i tmes. Mmi, ugadeɣ yenṭer.
A yemma, taswiɛt, ad tres. Fell-aɣ, ad yekfu uḥebber.
Ezḍ-aɣ-d abernus, ad t-nels. Lhemm akk ad t-nḍegger. 
Ad d-awḍeɣ, mi ara d-yekkes.
Wi icedhan wayeḍ, ad t-iẓer.
